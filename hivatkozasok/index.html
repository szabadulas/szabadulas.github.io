<!doctype html><html lang=hu><head><meta charset=utf-8><meta content="width=device-width,initial-scale=1.0,user-scalable=yes" name=viewport><title>Hivatkozások (az igazság nyomában)</title><link href=/style.css media=screen rel=stylesheet><link href=/print.css media=print rel=stylesheet><body><header><nav><a title="Ugrás a főoldalra" href=/>Szabadulás</a></nav></header><main><h1 class=title>Hivatkozások (az igazság nyomában)</h1><p><b>Néhány előadás, felvétel és weboldal, amelyek sokat jelentettek nekem az utóbbi hónapokban. Adventistáktól. Kezdetben halvány fogalmam sem volt, hogy kik ők. Sőt, egy-két embert hallgatva eleinte akkora ellenkezés támadt bennem bizonyos témák kapcsán, hogy dühösen odébbálltam, és vissza sem tértem ahhoz a néhány felvételhez. Mégis újabb és újabb felvételek kerültek elém. Egy közös volt bennünk: mindegyiknek adventista az előadója. Egyre több állításukról látom be, hogy alátámasztja a Biblia. Így derült fény arra, hogy sok hamis nézet élt bennem még az alatt a mintegy másfél év alatt is, amióta megtérésre indított Isten.</b><p>Mindegyik felvétel angolul van, magyar feliratok sajnos nincsenek hozzájuk, így csak azoknak valók, akik kellőképpen tudnak angolul.<p><b><a href="https://www.youtube.com/playlist?list=PLnymF_jIY3hnoGFwqwcwoTHkEpYCZFCK6">Total Onslaught</a></b>. Walter Veith fejezetről fejezetre tárgyalja a Jelenések könyvét. Világosan bemutatja a Jézus Krisztus elleni teljes támadást, és azt, hogy milyen hatásai vannak ennek a háborúnak a föld minden egyes lakójára. Krisztus királyságának és törvényeinek szépsége állítódik szembe a Sátán kormányával és terveivel, és világosan lelepleződnek a sátáni megtévesztések. Az itt tárgyalt gondolatok az ember elevenjére tapintanak, mert időszerűek, fontosak, és azokról a veszélyekről és megtévesztésekről szólnak, amelyek elárasztják napjainkban a Földet. Kiváló kulisszák mögötti információkkal szolgál a jelenkor eseményeiről. (<b><a href=https://adtv.watch/series/total-onslaught>Ugyanez az Amazing Discoveries oldalán</a></b>, ha esetleg eltűnne a YouTube-ról.)<p><b><a href="https://www.youtube.com/playlist?list=PLIWJyuxBfZ7j2ZmfBeMgnSTHpweV4Pf0n">State of the Dead</a></b>. Stephen Bohr 18 részes előadása a halottakkal kapcsolatos félreértésekről. Az első előadás bevezetőjéből idézve: „Életbevágóan fontos téma ez az utolsó időkben, mert a halottakkal kapcsolatos félreértéseket kihasználva a Sátán szinte az egész világot meg fogja téveszteni. Vannak nehezen érthető írások a Bibliában a halottak állapotáról, amelyeket – Péter apostol szavaival élve – »a tudatlanok és állhatatlanok elcsűrnek-csavarnak … a maguk vesztére« (2 Péter 3,16).”<p><b><a href="https://www.youtube.com/playlist?list=PLIWJyuxBfZ7hup4PFia-86xZXA-dcmMDz">Alpha and Omega</a></b>. Eric Wilson egyik fontos előadása. 25 évig tanított különféle keleti harcművészeteket, mígnem Isten ráébresztette, hogy valójában ugyanaz a spiritualizmus és pogány vallásosság húzódik meg mindegyik mögött. Időközben a házassága is ráment, mert elhagyta a feleségét és két kicsi gyerekét. Innen mentette ki őt Isten, aki még a házasságát is helyreállította.<p><b><a href="https://www.youtube.com/watch?v=ZKa0P_tP_f0">Is Hell Eternal? Death and Hell in the Bible</a></b>. Daniel Gouveia a pokolról és a halálról közel 2 órában a Biblia alapján.<p><b><a href="https://www.youtube.com/watch?v=iqtqaZPs_dI">Hellfire Conspiracy Exposed</a></b>. Doug Batchelor a pokolról.<p><b><a href="https://www.youtube.com/watch?v=gONKiy9yi5I">A Trip Into The Supernatural (full testimony)</a></b>. Roger Morneau tanúságtétele. A második világháborúból hazatérve egy ismerősén keresztül meghívást kapott egy titkos sátánista társaságba, ahová a társadalom krémje járt. Isten azonban kimentette onnan még a beavatása előtt. Az ott tapasztaltakról és a kimentéséről beszél ebben az interjúban. <a href="https://www.youtube.com/playlist?list=PLj_lHKCxoXHIdP4IVpO_3UO5V3OxBWrXT">Más interjúk is találhatók vele itt, meg egyéb anyagok róla.</a><h2 id=harom-weboldal-a-halalrol-a-pokolrol-es-a-szellemekrol>Három weboldal a halálról, a pokolról és a szellemekről</h2><ul><li><b><a href=https://www.truthaboutdeath.com/>The Truth about Death</a></b><li><b><a href=https://www.ghosttruth.com/>Ghost Truth</a></b><li><b><a href=https://www.helltruth.com/>Hell Truth</a></b></ul><h2 id=youtube-csatornak>YouTube-csatornák</h2><ul><li><b><a href=https://www.youtube.com/@EricWilson7/videos>Isaiah Ministries</a></b> – Eric Wilsonék csatornája.<li><b><a href=https://www.youtube.com/@littlelightstudios/videos>Little Light Studios</a></b> – különösen ajánlom a film- és zeneiparról szóló szemnyitogató felvételeiket. (Hála Istennek, hogy már az elején megszabadított a filmektől és a zenéktől!)<li><b><a href=https://www.youtube.com/@secretsunsealed/videos>Secrets Unsealed Ministry</a></b> – főként Stephen Bohr előadásai miatt látogatok ide.</ul><h2 id=vegul>Végül</h2><p><b><a href=https://white-konyvtar.hu/mind>Ellen White írásai magyarul</a></b>. Ajánlom <cite>A nagy küzdelem</cite> és a <cite>Jézus élete</cite> címűeket. Kiindulásnak jó a sokkal rövidebb <cite>Tapasztalatok és látomások</cite>.<p class=date>2024. június 30.</main><footer><ul><li class=prev><a title="Végigtévelyegtem az életemet (2023. 03. 12.)" href=/vegigtevelyegtem-az-eletemet/>← Előző</a><li class=mainpage><a href=/>↑ Főoldal</a><li class=next></ul></footer>