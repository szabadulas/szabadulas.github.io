+++
title = "Nemet mondok a magyarok bálványimádásaira"
date = 2024-01-04
+++

[1]: http://soospeter.blogspot.com/2012/04/balvanyimadas-nemzeti-atok-forrasa.html
[2]: https://hu.wikipedia.org/wiki/Szent_Korona-tan

[Tegnap elém került egy oldal][1],
és csak ott olvasva
– alaposan megkésve – jutott el hozzám,
hogy Magyarország Alaptörvénye kimondja:
„Tiszteletben tartjuk
történeti alkotmányunk vívmányait
és a Szent Koronát,
amely megtestesíti Magyarország
alkotmányos állami folytonosságát
és a nemzet egységét.”

Nem megyek bele abba,
hogy mi baj van ezzel.
A fenti hivatkozást követve olvashatsz róla.
Esetleg a Wikipédia [Szent Korona-tanról][2]
szóló oldalán magad is rájöhetsz,
ha megadatott neked,
hogy ne vegyél be mindent,
amit eléd raktak az iskolában.

**Te, aki most ezt olvasod,
leszel a tanúm Jézus Krisztus előtt,
hogy én, Mohari András,
ezúton is megtagadom a szentnek mondott koronát,
de még a szentnek mondott jobbot is.
Nem vagyok tulajdona semmilyen koronának.
Visszautasítom azt is,
hogy bárki engem Szűz Máriának ajánljon fel.
Nem vagyok az övé sem.
Egyedül Jézus Krisztust ismerem el Uramnak.
Őt, a Fiút, aki egy az Atya Istennel.
Visszautasítom továbbá azt is,
hogy Jézus földi anyjának nevét
sátáni tanokba foglalják bele.**

**Ezúton is bocsánatot kérek az Atyától és Jézus Krisztustól,
amiért 2022-ben pár hónapig én is elkezdtem
belemenni ezekbe a sátáni tanokba.
Hála Őnekik, amiért ugyanazon év végén
kimentettek ebből a tévelygésből!**

**Végezetül pedig visszautasítom a bálványimádást,
ami Magyarországon folyik,
és amivel a magyarok átkot átok után
vesznek magukra.**

{{ youtube(id="UqpMPdXGxdo") }}

Aranykorona…
Amikor Mózes a hegyről leszállva meglátta,
hogy a nép aranyborjút kezdett imádni,
mintegy háromezer férfit öletett meg közülük
azon a napon az Úr szavára.

## Izsák-Bács Jeremiás látomása 2012. január 14-én

[Az elsőként hivatkozott oldalról][1] vettem:

> Látta a „Szent Koronát”,
> és fölötte egy fekete ruhás valóságos boszorkányt,
> mint egy gonosz szellemet.
> Alatta több kisebb boszorkányt látott,
> akik kifeszítve tartották a „Szent Koronát”.
>
> Ezek a boszorkányok a „Szent Koronát”
> mindig belemártották azoknak az embereknek a vérébe,
> akiket a „Szent Korona” miatt,
> vagy azért vívott harcokban,
> vagy üldözésekben öltek meg,
> és a vérbe mártott koronát
> ezek a boszorkányok
> a magyar történelem folyamán
> sorra tették a királyoknak a fejére,
> és közben kárörvendve röhögtek a nemzet tragédiáin,
> és kudarcain, látva,
> hogy fogalmuk sincs sem a királyoknak,
> sem a népnek arról,
> hogy mi az állandó vereségük és kudarcaik oka.
>
> Ekkor megjelent a Úr fehér ruhában
> a főboszorkány felett,
> és azt mondta Jeremiás testvérnek:
> „Látod, hogy a bálványimádás milyen 
> súlyos következményekkel jár?
> És milyen kevesen látják ezt, még a népem között is,
> akik ismerik Ígémet?”
>
> Ezzel véget ért a látomás.  
