+++
title = "Álválasztás és választás"
date = 2023-05-14
+++

Amíg azon veszekedünk, hogy\
Orbán vagy Gyurcsány,\
Biden vagy Trump,\
Kijev vagy Moszkva,\
USA vagy Oroszország,\
Kína vagy USA,\
Nyugat vagy Kelet,\
baloldal vagy jobboldal,\
végletek vagy a közép,\
háború vagy béke,\
keresztény vagy muzulmán,\
muzulmán vagy zsidó,\
Honvéd vagy Fradi (vagy…),\
nő vagy férfi (vagy…),\
homo vagy hetero (vagy…),\
szabadelvűség vagy hagyományhűség,\
fősodrú vagy alternatív,\
népuralom vagy parancsuralom,\
nemzeti vagy világméretű,\
hazafi vagy hazaáruló,\
kapitalizmus vagy kommunizmus,\
népiség vagy modernség,\
természetes vagy művi,\
ember vagy gép,\
egyféleség vagy sokféleség,\
összefogás vagy széthúzás,\
egyetértés vagy különbözés,\
magán vagy közös,\
oltott vagy oltatlan,\
oltás vagy természetes védettség,\
pirula vagy gyógynövény,\
borúlátás vagy derűlátás,\
pozitív vagy negatív,\
jó vagy rossz,\
kellemes vagy kellemetlen,\
és így tovább a végtelenségig,

és amíg azon tanakodunk, hogy\
teszkó vagy lídl vagy penni…\
perszil vagy áriel vagy tomi…\
tibi vagy milka vagy boci…\
mercédesz vagy béemvé vagy audi…\
nike vagy adidasz vagy devergó…\
filipsz vagy szoni vagy eldzsí…\
intel vagy áemdé vagy envidia…\
és így tovább a végtelenségig,

addig a figyelmünk le van kötve,
és szét van szórva,
és a szemeink be vannak fedve,
és nem vesszük észre,
hogy csőbe lettünk húzva,
látszat minden választásunk,
ugyanazt a moslékot esszük,
egyazon úton járunk:
széles úton, sok-sok sávon
ki-ki rohan a vesztébe.

Amíg álságokon acsarkodunk és tanakodunk,
addig el sem jut hozzánk,
hogy választást
egyedül Krisztus kínál:

A keskeny út vagy a széles?\
Igazság vagy hazugság?\
Élet vagy halál?
