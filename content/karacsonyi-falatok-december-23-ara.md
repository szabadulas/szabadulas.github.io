+++
title = "Karácsonyi falatok december 23-ára"
date = 2023-12-23T13:00:00
draft = true
[extra]
toc = true
+++

## Még egyszer a karácsonyról
	
Nem szándékoztam írni róla.
De megint feljött az 1János 2,15–17:

> 15. Ne szeressétek a világot,
> se azokat, a mik a világban vannak.
> Ha valaki a világot szereti,
> nincs meg abban az Atya szeretete.
> 16. Mert mindaz, a mi a világban van,
> a test kívánsága,
> és a szemek kívánsága,
> és az élet kérkedése
> nem az Atyától van, hanem a világból.
> 17. És a világ elmúlik,
> és annak kívánsága is;
> de a ki az Isten akaratát cselekszi,
> megmarad örökké.

A karácsony evésből, ivásból, tárgyakból, zenéből, wellnessből:
*a test kívánságából áll?*
Díszekből, fényekből, látszatokból:
*a szemek kívánságából áll?*
Kérkedésből, büszkeségből
(lám mit ajándékoztam,
lám mennyit költöttem,
lám mekkora fát vettem,
lám hogyan feldíszítettem,
lám hogyan világít az egész udvar,
lám hogyan kiöltöztem),
és színészkedésből:
*az élet kérkedéséből áll?*
Akkor nem az Atyától van,
hanem a világból.
Miért adna erre áldást és békességet az Isten?
Miért áldaná meg a tőle való elfordulást?
Miért adna békét rá?


## Chevy Chase lezuhant a színpadról

Ez a hír került elém.
Egy közönségtalálkozón történt az eset.
Rosszul lépett a színpadon az amerikai színész,
és nagyot zuhant.
Itt van az orrunk előtt…
Isten mutatja.
Mutatja az emberi bálvány ledőlését.
Mutatja az ember elesettségét.
Mutatja, milyen hirtelen fog padlót, akit felmagasztalnak.
Mutatja a színjáték lelepleződését.
(Színpadról esett le…)

És mindez a <cite>Karácsonyi vakáció</cite>
vetítésén történt…


## Megverték a mikulást

Másik elém került hír.
Ausztriában, vagy hol, történt.
Muszlim suhancok tették, állítólag.
Követelték, hogy vegye le a jelmezét,
mert ez már az ő országuk, meg minden.
De a mikulás, egy kotrógépkezelő,
azért sem tágít.
Jövőre paprikaszprével megy.

Isten megengedte,
hogy ez történjen vele.
Hátha észreveszi,
micsoda hazugságban van,
és akkor abbahagyja.
De az ember juszt sem hajlik Isten szavára.
(Nem így voltunk, vagyunk mind?)

Ezért kapják meg a muszlimok Európát.
Mert az európai ember a füle botját sem mozdítja Isten szavára.


## Amikor a pap igazat szól…

…de a nyáj még tévelyegni akar.
Ma délelőtt akadt meg rajta a szemem
a Somogyi Napilapban:

> Dühös szülők és csalódott gyerekek
> hallgatták meg a London közelében
> található Stevenage városka énekversenyét
> a település templomában,
> írta a Daily Mail.
> A felháborodás akkor tört ki,
> amikor a helyi iskola tanulóinak
> a tiszteletes a prédikációjában
> azt fejtegette, hogy Mikulás nem létezik,
> ahogy repülő szánt húzó rénszarvasok
> is csak a fantázia szüleményei.
> Amikor felelősségre vonták,
> a pap azzal védekezett,
> hogy a 10-12 éves gyerekek
> már elég idősek ahhoz,
> hogy ezzel szembesüljenek.
> A szülők többsége azonban
> azon az állásponton volt,
> hogy erre még ráértek volna.
> Mindennek megvan a helye és az
> ideje, nincs ez másképp karácsonykor sem.

Első a hazugság.
Az igazság még ráér.
Úgy Angliában, mint Magyarországon.

És az emberek se itt, se ott nem látják,
látni sem akarják,
hogy a gyerekeiknek nem kellene ilyen módon csalódniuk,
**ha ők nem hazudnának nekik.**

Istenem, segíts, hogy ne nehezteljek az emberekre,
ne vessem meg őket,
ne nézzem le őket,
ne fölényeskedjek,
mert ilyenkor nagyon nehéz!
De végtelenül nehezebb neked látnod
a mi összes vakságunkat.
Abból gyógyítgatsz engem is.
