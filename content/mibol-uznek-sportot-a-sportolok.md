+++
title = "Miből űznek sportot a sportolók?"
date = 2023-08-23
+++

Az emberektől vett dicsőség, jutalmak,
hírnév, imádat és rajongás hajszolásából.
Önmaguk felmagasztaltatásából.
Trófeák, érmek, elismerések,
önmagukról szóló hírek,
önmagukról készült fényképek és felvételek
büszke gyűjtögetéséből,
majd kiöregedvén
a múltjuk iránt érzett vágyakozásból.
Vagyis önimádatból.
És a játék szó jelentésének meghazudtolásából.

(Novák Katalin pedig azt mondja,
ilyen példaképekre van szükségük a magyaroknak.
Látod, hogy a női vezetők mennyivel jobbak a férfiaknál?
Én nem.
Azt látom,
hogy ugyanazt a nótát fújják:
amit a világ ad a szájukba.
Ugyanolyan világiak,
mint a férfiak,
akiknél állítólag jobbak.
S ki találta ki azt a hazugságot, hogy jobbak?
Hát a világ!
Jobban mondva, annak fejedelme.
A hazugságok atyja.
Tudja ő jól,
hogy aki emberben bízik
és embert követ
és embert tart példaképének,
az átkot vesz magára.
A vakot követő világtalan átkát.
<i>Kövessetek nőket!
Kövessetek sportolókat!
Mindegy, csak őt ne</i> – gondolja a hazugságok atyja.
Őt. Jézus Krisztust.
A nevét nem mondja ki.
Még a végén valakinek eszébe jutna Őt követni.)

És akkor elém esik egy cikk,
amely szerint sportoltatni kell a gyerekeket,
mert sok az önbizalomhiányos,
a sport pedig önbizalmat ad, magabiztossá tesz azáltal,
hogy a gyerekek láthatják, mire képesek.

(Áruljatok el valamit, önbízók!
Ha mondjuk halálos betegen nyomjátok a kórházi ágyat,
és csődöt mond minden tudományotok,
és fabatkát sem ér, amit addig elértetek meg összegyűjtögettetek,
és az életetek hozzátok hasonló önbízók kezében van,
akkor majd mire mentek az önbizalommal?)

Önbizalom.
Hát persze.
Az Isten és Krisztus iránti bizalmat,
a gondviselés iránti bizalmat,
amellyel a gyerekek születnek,
már jó korán kirugdossák belőlük.
Kirugdossák őket Isten országából.
És akkor bizalom híján ott állnak félszegen.
És akkor a kirugdosók jótevőket játszva
felkínálják nekik az önbizalom nevű kábítószert.
Bízzanak csak magukban!
Kövessék csak magukat!

Vegyenek átkot magukra!
Legyenek átkozottak, mint a kirugdosóik.
Belőlük is kirugdosták az Istenbe vetett bizalmat,
belőled is kirugdosták,
belőlem is.
Kínáltak helyette műbizalmat.
Alkut az ördöggel.

Isten mentsen meg bennünket!

A sporttól is.
