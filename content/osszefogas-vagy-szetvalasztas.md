+++
title = "Összefogás vagy szétválasztás?"
date = 2023-11-04
+++

Tegnap áthallatszott a tévéből,
hogy a magyar külügyminiszter, vagy ki,
megint világméretű *összefogást* sürgetett.
Minden színjáték ellenére
ugyanazt a nótát fújják itthon is,
amit a világ:
félre kell tenni a különbségeket,
és az egész világnak
össze kell fognia.

<div class="big">

**Jézus Krisztus viszont *teljes szétválasztódást* akar:**
„Gondoljátok-é, hogy azért jöttem,
hogy békességet adjak e földön?
Nem, mondom néktek; sőt inkább meghasonlást.
Mert mostantól fogva öten lesznek egy házban,
a kik meghasonlanak, három kettő ellen, és kettő három ellen.
Meghasonlik az atya a fiú ellen,
és a fiú az atya ellen;
és az anya a leány ellen,
és a leány az anya ellen;
napa a menye ellen,
és a menye a napa ellen.”
([Lukács 12,51–53](http://biblia.biblia.hu/read.php?t=1&b=42&c=12&v=51&vs=51-53#v49))

</div>

*Meghasonlást*
(szakadást, megoszlást, szétválást) akar.
Még családokon belül is.
*Különbségtételt*,
nem pedig a különbségek félretételét.

Ha valami tiszta dolog mocsokkal keveredik,
az eredmény is mocsok lesz.
Nem a mocsok tisztul meg;
a tiszta mocskolódik be.
Ezért beszél meghasonlásról Jézus.
A jó, az igaz, a bűntelen, a tiszta
váljon szét
a gonosztól, a hamistól, a bűnöstől, a tisztátalantól!
Ne keveredjenek!

Ezzel szemben
a világ keveredést követel.
Erről beszél, amikor
összefogást sürget.
Különbségek félretevését.
Erről beszél,
amikor alig leplezett erőszakossággal
elfogadásról papol.
Feltétel nélküli „szeretetről”.
Mindez valójában azt jelenti,
hogy minden mocskot
el kell fogadni,
és mindent alaposan be kell mocskolni.
Ezt pedig kutya kötelességed
mosolyogva, türelmesen, szelíden tűrnöd.
Különben gyűlöletbűnt követsz el!
A tisztaságot ugyanis nem szabad megtűrni.
Semmi sem maradhat tiszta.
Erre megy ki a játék.

Na, ezzel a világgal akar összefogni
a mindenkori magyar vezetés.
Ezzel a világgal kíván összefeküdni
talán a nép zöme is.
A világgal,
amely az *ellenkezőjét* mondja annak,
mint amit Jézus Krisztus mond.
**A világ krisztusellenes!**
**Az antikrisztus igéjét hirdeti.**

Egy ilyen világ és Isten között
*kizárt a béke!*
Ezért mondja Jézus,
hogy nem békét hozott,
hanem szakadást.
Ezért írja [János is az 1. levelének 2. részében][János],
hogy ne szeressétek a világot,
mert aki a világot szereti,
az az Atya Istent *nem* szereti.
Ezért mondja a [Jakab 4,7],
hogy aki a világ barátja,
az ellenségeskedik Istennel.
Ezért mondja Jézus,
hogy két urat nem szolgálhatsz;
ha tehát a világot szolgálod,
Istent megtagadod;
és fordítva.
Két úton nem járhatsz egyszerre:
vagy a világ széles útján jársz,
vagy Krisztus keskeny útján.

[János]: http://biblia.biblia.hu/read.php?t=1&b=62&c=2&v=15&vs=15-17#v13> "1János 2,15–17"
[Jakab 4,7]: http://biblia.biblia.hu/read.php?t=1&b=59&c=4&v=7#v5 "Jakab 4,7"

Világméretű összefogás…
*Isten ellen.*
Javában készül az újabb bábeli torony.
Csúcstechnikával!
A neve is csúcs!
Mindegy.
Isten ezt is le fogja rombolni.

„Azért jelent meg az Istennek Fia,
hogy az ördög munkáit lerontsa.”
([1János 3,8](http://biblia.biblia.hu/read.php?t=1&b=62&c=3&v=8#v6))
