+++
title = "Hivatkozások (az igazság nyomában)"
date = 2024-06-30
+++

<b>Néhány előadás, felvétel és weboldal,
amelyek sokat jelentettek nekem
az utóbbi hónapokban.
Adventistáktól.
Kezdetben halvány fogalmam sem volt, hogy kik ők.
Sőt, egy-két embert hallgatva
eleinte akkora ellenkezés támadt bennem
bizonyos témák kapcsán,
hogy dühösen odébbálltam,
és vissza sem tértem ahhoz a néhány felvételhez.
Mégis újabb és újabb felvételek kerültek elém.
Egy közös volt bennünk:
mindegyiknek adventista az előadója.
Egyre több állításukról látom be,
hogy alátámasztja a Biblia.
Így derült fény arra,
hogy sok hamis nézet élt bennem
még az alatt a mintegy másfél év alatt is,
amióta megtérésre indított Isten.</b>

Mindegyik felvétel angolul van,
magyar feliratok sajnos nincsenek hozzájuk,
így csak azoknak valók,
akik kellőképpen tudnak angolul.

<b>[Total Onslaught](https://www.youtube.com/playlist?list=PLnymF_jIY3hnoGFwqwcwoTHkEpYCZFCK6)</b>.
Walter Veith
fejezetről fejezetre tárgyalja
a Jelenések könyvét.
Világosan bemutatja a Jézus Krisztus elleni
teljes támadást,
és azt, hogy milyen hatásai vannak ennek a háborúnak
a föld minden egyes lakójára.
Krisztus királyságának és törvényeinek szépsége
állítódik szembe
a Sátán kormányával és terveivel,
és világosan lelepleződnek a sátáni megtévesztések.
Az itt tárgyalt gondolatok az ember elevenjére tapintanak,
mert időszerűek, fontosak,
és azokról a veszélyekről és megtévesztésekről szólnak,
amelyek elárasztják napjainkban a Földet.
Kiváló kulisszák mögötti információkkal szolgál
a jelenkor eseményeiről.
(<b>[Ugyanez az Amazing Discoveries oldalán](https://adtv.watch/series/total-onslaught)</b>,
ha esetleg eltűnne a YouTube-ról.)

<b>[State of the Dead](https://www.youtube.com/playlist?list=PLIWJyuxBfZ7j2ZmfBeMgnSTHpweV4Pf0n)</b>.
Stephen Bohr 18 részes előadása
a halottakkal kapcsolatos félreértésekről.
Az első előadás bevezetőjéből idézve:
„Életbevágóan fontos téma ez az utolsó időkben,
mert a halottakkal kapcsolatos félreértéseket kihasználva
a Sátán szinte az egész világot meg fogja téveszteni.
Vannak nehezen érthető írások a Bibliában a halottak állapotáról,
amelyeket – Péter apostol szavaival élve –
»a tudatlanok és állhatatlanok elcsűrnek-csavarnak
… a maguk vesztére« (2 Péter 3,16).”

<b>[Alpha and Omega](https://www.youtube.com/playlist?list=PLIWJyuxBfZ7hup4PFia-86xZXA-dcmMDz)</b>.
Eric Wilson egyik fontos előadása.
25 évig tanított különféle keleti harcművészeteket,
mígnem Isten ráébresztette,
hogy valójában ugyanaz
a spiritualizmus és pogány vallásosság
húzódik meg mindegyik mögött.
Időközben a házassága is ráment,
mert elhagyta a feleségét és két kicsi gyerekét.
Innen mentette ki őt Isten,
aki még a házasságát is helyreállította.

<b>[Is Hell Eternal? Death and Hell in the Bible](https://www.youtube.com/watch?v=ZKa0P_tP_f0)</b>.
Daniel Gouveia a pokolról és a halálról
közel 2 órában a Biblia alapján.

<b>[Hellfire Conspiracy Exposed](https://www.youtube.com/watch?v=iqtqaZPs_dI)</b>.
Doug Batchelor a pokolról.

<b>[A Trip Into The Supernatural (full testimony)](https://www.youtube.com/watch?v=gONKiy9yi5I)</b>.
Roger Morneau tanúságtétele.
A második világháborúból hazatérve
egy ismerősén keresztül meghívást kapott
egy titkos sátánista társaságba,
ahová a társadalom krémje járt.
Isten azonban kimentette onnan
még a beavatása előtt.
Az ott tapasztaltakról és a kimentéséről beszél
ebben az interjúban.
[Más interjúk is találhatók vele itt,
meg egyéb anyagok róla.](https://www.youtube.com/playlist?list=PLj_lHKCxoXHIdP4IVpO_3UO5V3OxBWrXT)

## Három weboldal a halálról, a pokolról és a szellemekről

* <b>[The Truth about Death](https://www.truthaboutdeath.com/)</b>
* <b>[Ghost Truth](https://www.ghosttruth.com/)</b>
* <b>[Hell Truth](https://www.helltruth.com/)</b>

## YouTube-csatornák

* <b>[Isaiah Ministries](https://www.youtube.com/@EricWilson7/videos)</b>
– Eric Wilsonék csatornája.
* <b>[Little Light Studios](https://www.youtube.com/@littlelightstudios/videos)</b>
– különösen ajánlom a film- és zeneiparról
szóló szemnyitogató felvételeiket.
(Hála Istennek,
hogy már az elején megszabadított a filmektől és a zenéktől!)
* <b>[Secrets Unsealed Ministry](https://www.youtube.com/@secretsunsealed/videos)</b>
– főként Stephen Bohr előadásai miatt látogatok ide.


## Végül

<b>[Ellen White írásai magyarul](https://white-konyvtar.hu/mind)</b>.
Ajánlom <cite>A nagy küzdelem</cite>
és a <cite>Jézus élete</cite>
címűeket.
Kiindulásnak jó a sokkal rövidebb
<cite>Tapasztalatok és látomások</cite>.
