+++
title = "Igazságot csak igazul"
date = 2023-10-16
+++

Az igazság Jézus Krisztus,
nem pedig valami elvont dolog.
Ezért az igazság
*csak krisztusian* fejezhető ki:
szelíden,
alázatosan,
békésen,
nyugodtan,
örömmel.
Lényegében *szeretettel*.
De még ha intőn, keményen is,
akkor is *féltő szeretettel*,
és nem kárhoztatással.

Sértődöttségemben csak az elmúlt néhány évben
legalább hat emberhez
*anti*krisztusi módon szóltam,
ezért amit mondtam,
az *nem* az igazság volt.
Még akkor sem,
ha egyébként az lett volna.

Aki nem krisztusi módon nyilvánul meg,
annak nincsen igaza,
hiszen a szavak szintjén talán vallja az igazságot,
de közben a viselkedésével éppen megtagadja Krisztust, aki az igazság.
Ilyen keverék nincsen;
az igazság nem keveredik semmiféle hamissággal.
(Ezért ha az antikrisztus vagy a Sátán igazat szólnak,
akkor is hazudnak.
Hiszen képtelenek a szeretetre.)

Dicsértessék a Jézus Krisztus ezért a váratlan kora esti ajándékért!
