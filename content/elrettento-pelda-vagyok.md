+++
title = "Elrettentő példa vagyok"
date = 2023-04-16T10:30:00
+++

Mit oszthatnék meg,
miféle kenyeret törhetnék meg,
amikor magam is éhezem?
Miközben mások figyelmeztető álmokat osztanak meg
([egy][], [kettő][], [három][]),
a menekülés felé mutató szavakat adnak tovább,
addig én a saját nyomoromban fetrengek.

[egy]: https://www.youtube.com/watch?v=pEuuS9aPhiQ "Magyarország utolsó lakomája a nagy paráznával! (Dobra Tibor)"
[kettő]: https://www.youtube.com/watch?v=3v5tMJnKLEg "A vallásról… /figyelmeztető álom/ (Gyermekként Isten útján)"
[három]: https://www.youtube.com/watch?v=qNZmDaCTXCI "Menedék háborúban (Atyám örömében)"

Úgy éreztem, jobb hallgatnom.
Mert nem vagyok méltó, hogy szóljak,
és nem vagyok méltó, hogy Isten gyermekévé váljak.
Talán tényleg nem.
De ez csak ürügy.
Valójában el akartam hallgatni, ami történt.
Mert nincsen benne semmi szép és semmi fölemelő.
Elrettentő példának viszont megteszi.
Okulásul, hogy milyen *ne* legyél.

Az elmúlt öt napban még mélyebbre zuhantam vissza a rossz, öreg énbe,
a békétlenségbe, az örömtelenségbe, az istentelenségbe.
Pénteken dühömben kétszer is kimondtam két ember előtt másokról szólva,
hogy „bekaphatják a f\*\*\*omat”.
(De ez előtt és ez után is
az öreg én megszokásával
csúszott ki a számon egy-egy káromló szó.)
A pénteki esetet követően aznap este tizenegy után egy álomból arra riadtam,
hogy baj van a nadrágban,
mert, ahogyan homályosan még rémlett,
álmomban mások előtt paráználkodtam egy nővel,
aki tényleg kényeztetett is, talán éppen a szájával.

Ez az egész aztán csak még rosszabb állapotba taszított.
Viszont Isten megmutatta ezzel az álommal,
hogy micsoda paráznaságot műveltem
már azoknak a szavaknak a kigondolásával és kimondásával is.
Mert nem volt elég egyszer elgondolnom,
többször is megtettem (még ha finomabb formában is).
Aztán nem volt elég egyszer kimondanom (akkor már durván),
hanem még meg is ismételtem,
amikor az egyik fültanú számon kérte, hogy hogyan beszélek.
Megmutattam a fenevad énemet.
Isten pedig megmutatta bennem a paráznaságot,
annak minden értelmében.

Krisztust követni,
Istenhez közeledni
ilyen beszéddel,
ilyen gondolatokkal,
ilyen hozzáállással nem lehet.
Ilyen lelkülettel,
vagy inkább lelketlenséggel.

És miért ragadtattam el magamat annyira pénteken?
Mert a szokásosnál kissé nehezebb fizikai megterhelésnek voltam kitéve,
amikor esőben, sárban egyedül kellett cipekednem,
ráadásul a ruhám teljesen összekoszolódott.
Ennyi.
Némi kellemetlenség.
Mindössze ennyin feljogosítva éreztem magamat,
hogy először magamban, majd mások előtt méltatlankodjak.
Igen, előre megfontoltan mások előtt paráználkodtam.

Méltatlannak éreztem magamhoz azt a koszos munkát.
Mi tetszene jobban nekem?
Talán egy halálos betegség?
Kényszermunka?
Háború pokla?
Az talán jobb volna, mint egy kis kellemetlenség?

Valami csapás kell, hogy összetörjön végre ez a hitvány én?
Csapásokból mostanság nincs hiány a világon…

Nincsen énbennem semmi alázat,
semmi szelídség,
semmi szeretet,
semmi krisztusi.
Csak ez a förtelmes én van,
ami a jóra örökké rest,
de a rosszra mindig kész.

Bár úgy meg tudnám utálni magamat,
ahogy Jézus mondta:
„<i>Ha valaki én hozzám jő,
és meg nem gyűlöli az ő atyját és anyját, feleségét és gyermekeit, fitestvéreit és nőtestvéreit,
**sőt még a maga lelkét is,**
nem lehet az én tanítványom.</i>”

Vagy:
„<i>Ha valaki jőni akar én utánam,
**tagadja meg magát** és vegye fel az ő keresztjét,
és kövessen engem.</i>”
