+++
title = "Szeresd az ellenségeidet…"
date = 2023-04-25
+++

Éjjel három sem volt még,
de nem tudtam visszaaludni.
Tovább foglalkoztatott az,
amivel lefeküdtem.
A <cite>Kiáltó szó</cite>n meghallgattam a
[Hamarosan túl fogunk lépni a Biblia Istenén (Yuval Noah Harari)][1]
című felvételt.
Attila Káinra emlékeztetve óva intett,
hogy átkozzuk az átkozottakat.
Mert átkozott az átkozottat átkozó.

[1]: https://kialtoszo.hu/hamarosan-tul-fogunk-lepni-a-biblia-istenen-yuval-noah-harari/ 

Én is átkoztam őket.
Tudjuk, kikről van szó.
Van még valaki, aki nem hallott róluk az elmúlt 3-4 évben?
Akkor kezdtem csak igazán szidni őket.
Hatalmas indulatok támadtak bennem,
érezve, hogy valami nagyon rossz, nagyon sötét
történik a világban.

Alternatívnak nevezett forrásokhoz fordultam én is,
és amit láttam, hallottam,
az csak fokozta az indulataimat.
És a félelmemet.
Mert féltem.
Tudtam, hogy védtelen vagyok.
Ki vagyok szolgáltatva annak a hatalomnak,
amelyet ezek az emberek szolgálnak.

Ez megrémített.
És csak szidtam ezeket az embereket,
haragudtam rájuk,
gyűlöltem őket.
Tudtam, hogy én is gyarló vagyok,
de nem értettem,
hogyan lehetnek *annyira* gyarlók.
Hogyan lehetnek annyira elvetemültek.

A vesztüket kívántam.
Hányszor elképzeltem,
hogy legszívesebben fölakasztanám őket a villanyoszlopokra
szépen sorban.
Hányszor kívántam,
hogy végezzék ki őket egy újabb nürnbergi perben.

Utólag vettem csak észre,
hogy Krisztus már akkoriban, évekkel ezelőtt megszólalt bennem néhányszor.
Volt, hogy az indulatos gondolataim között
egyszer csak feltűnt egy másféle gondolat.
Azt mondta,
ha megölnénk őket,
akkor sem változna semmi.
Nem oldana meg semmit.
Idővel a helyükre lépnének mások, hasonlók.
És különben is, vannak közöttük,
akik végső soron nem tudják, mit cselekszenek.
És folytak tovább az efféle gondolatok,
és egy időre enyhítették az indulatokat.

Nem csak a hatalmasok ellen
tápláltam ilyen indulatokat.
Harag, neheztelés van bennem a tanárok iránt,
már nagyon régóta.
Már fiatalon megláttam valamennyire,
hogy mit tesznek valójában.
De csak az utóbbi hónapokban
tudtam tömören megfogalmazni:
rombolják a lelkeket.
Sokan a hazugság atyjának dolgoznak,
akár tudják, akár nem.
Nevükhöz (<i>pedagógus</i>) hűen
őhozzá *kísérik tanulni* a gyerekeket.
És ettől még jobban haragudtam rájuk.

Neheztelés van bennem az újságírók iránt is,
és mindenki iránt, aki a médiában dolgozik.
Óráról órára készségesen a világba hányják
a halálhíreket és a hazugságokat.
Mindent, amit a szájukba ad az uruk.
Ez nyilvánvalóvá vált a koronaháború idején.
Az ördög szócsövei.

Neheztelés van bennem az orvosok iránt is.
Eljátszották a maradék
becsületüket a szememben a koronaháború alatt.
Akik végrehajtották a felülről jövő parancsokat,
orvosok és ápolók egyaránt,
azok cserben hagyták a hozzájuk fordulókat,
némelyeket meg is betegítettek,
másokat meg is öltek.
Gyilkosok lettek.
Most jól meg is fizetik őket a szolgálataikért.
A hazugság atyját szolgálják,
azt, aki emberölő volt kezdettől fogva.
Ma is az ő arcát viselik az orrukon és a szájukon.
Akinek nem inge, nem veszi magára.

Neheztelés van bennem
a politikusok iránt is azért, amit tesznek.
A hivatalnokok iránt is,
akik végrehajtanak mindenféle lelketlen rendelkezést.

Van egyáltalán valaki,
aki nem a hazugság atyját szolgálja?

De Attilának igaza van.
Egyikünk sem különb.
Én sem vagyok az.
A tömegeket irányító hatalmasok
nagyban, a végletekig fokozva mutatják,
hogy milyen vagyok én is.
Minden bűnük ott van bennem is:
ha máshogy nem, akkor mint lehetőség.
Megfelelő körülmények között talán
én is pontosan úgy tennék, mint ők.

A vesztüket kívántam haragomban és félelmemben,
és mert azt hittem,
hogy rosszabbak, mint én.
Hogy az ő bűnük nagyobb.
Hát, ez megdőlt.

Valóban a vesztüket kívánom ezeknek az embereknek?
Mit akartam elérni azzal?
Hogy vége legyen annak, amit tesznek.
Ehhez nem kell elveszniük.
Vége lehetne úgy is,
hogy *megmenekülnek*.
Idáig magamtól nem jutottam el.

A vesztüket kívánva nemcsak átkot veszek magamra
(a saját vesztemet),
hanem háborút is szítok.

Békét akarok.
De nem Orbán békéjét,
nem a világ békéjét,
nem az erő békéjét.
Az csupán rövid szünet a harcban,
amikor az ellenfelek méregetik egymást,
hogy hová tudnának csapást mérni.

Békét akarok.
Az igazit.
Az egyetlent.
És ahhoz nem erő kell,
hanem:
„<i>tanuljátok meg tőlem,
hogy én **szelid** és **alázatos szívű** vagyok:
és **nyugalmat találtok** a ti lelkeiteknek</i>.”
(Máté 11,29)
