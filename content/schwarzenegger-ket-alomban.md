+++
title = "Schwarzenegger két álomban"
date = 2023-06-06
+++

[1]: https://www.youtube.com/watch?v=FKYpOnTxHeU "Üzenet a hatalom embereinek"

[Most hallgattam Attilát][1]
és nagyon meglepődtem a 28. perc környékén,
amikor elmondja,
hogy a durva álmában
az egyik ember, akit látott,
Schwarzenegger volt.
Azért lepődtem meg,
mert a napokban kétszer is álmodtam róla.
(Nem szoktam hírességekről álmodni.
Az utóbbi fél évben, amióta följegyzem az álmokat,
csupán háromban szerepelt híresség.
Nem nézek már filmeket,
a híreket sem figyelem,
így már jó ideje nem is találkoztam az említett névvel.)
Nem tudom, mit jelentenek ezek az álmok,
vagy hogy jelentenek-e bármit is,
és van-e közük bármihez is.
Mindenesetre a következőket jegyeztem fel a napokban.

* * *

<b>2023. június 4.</b>
Schwarzeneggert láttam. Legalábbis úgy ismertem fel álmomban. Színpadi
szerepet játszott. Fekete pólóban(?) állt egy fallal(?) szemben, és a
jobb kezével mutogatott, hadonászott, miközben mondta a szövegét.
Jobbról láttam, közelről. Mintha a közönséget is hallottam volna,
ahogyan hangot ad a tetszésének.

<b>2023. június 5.</b>
Megint Schwarzenegger. Meztelen felsőtesttel. Bal oldaláról láttam,
kissé előről. Kinyújtotta a karjait magasan maga elé, és elkezdett
lassan a földre dőlni, csakhogy egyenes testtel! A karjait, amiket ekkor
már fémnek (fémcsontoknak?) láttam, furcsán tartotta, előre, mégis
valahogyan a vállai fölött voltak a kezei. Azt hittem, a földre érve
fekvőtámaszt fog nekünk bemutatni. Nekünk, mert közönség jelenlétét is
éreztem, noha nem emlékszem senkire. Nem fekvőtámaszt csinált, hanem úgy
vízszintes helyzetében valami furcsa mozdulatot tett, amitől lassan
kissé a levegőbe emelkedett, és közben előre úszott a levegőben a teste.
Nagyon lassan. Azt hittem, huzalok tartják, mint a kaszkadőröket a
filmekben, ám nem láttam semmiféle huzalt. A földre ért, és vége lett az
álomnak.

* * *

Megjegyzem,
a második álomban
sincs tiszta emlékem arról,
hogy úgy nézett-e ki, mint a valóságban,
ám álmomban egyértelműen őt ismertem fel
abban a férfiban.

* * *

Tanakodtam kicsit, hogy megosszam-e ezeket az álmokat.
Két hete azonban történt egy furcsaság,
egy különös egyezés,
amit elhallgattam,
így ezt most kicsit komolyabban veszem.
Amúgy is ma [hallottam][2] egy emlékeztetést,
hogy nagyon érdemes odafigyelni az álmokra.

[2]: https://www.youtube.com/watch?v=O4nhEx5UHuY "Megkaptam az új személyazonosságit"
