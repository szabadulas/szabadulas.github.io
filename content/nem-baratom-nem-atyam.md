+++
title = "Nem barátom, nem atyám"
date = 2023-04-16T13:42:00
+++

Hiába kerülöm a híreket,
a napokban,
ha csak egy pillanatra is,
de megakadt a szemem egy szalagcímen,
amelyben Amerika a barátunknak neveztetett.
Egy másik alkalommal pedig
a pápalátogatás körüli felhajtás
híre ütötte meg a fülemet.

<big>
Emberek, Isten prófétája kijelentette,
hogy Isten szerint átkozott az, aki embert követ,
és akinek eltávolodott a szíve az Úrtól.
Továbbá, Isten kijelentette Jézus Krisztusról, hogy őt hallgassuk.
Krisztus pedig kijelentette magáról, hogy őt kövessük,
mert ő az út, az igazság és az élet,
és csak általa mehetünk az Atyához,
aki csak egy van.
</big>

Lehet ezt nem tudni.
Lehet kétségbe vonni, vagy semmibe venni.
De nincs mit nem érteni rajta.

Úgy választ mindenki, ahogyan érzi.
*De:* Akiket ez az ország a barátainak tart,
és akiket tisztel, és akiket atyáz és akit szentatyáz,
és akik után ezer éve áhítozik már,
azok éppen a soron következő
pusztulásba hajtanak bennünket.
Csak ez sokkal durvábbnak ígérkezik,
mint a korábbiak.
Ilyen barátok mellett
nem is kellenek ellenségek.

Az biztos, hogy:

**Nekem nem barátom az Egyesült Államok.**

**Nem barátom sem nyugat, sem kelet, sem észak, sem dél, sem közép.**

**A pápa pedig nem atyám.**

Van Igaz(i) Atyám,
még ha tékozló fia vagyok is.
