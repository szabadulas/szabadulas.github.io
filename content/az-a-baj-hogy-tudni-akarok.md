+++
title = "Az a baj, hogy tudni akarok"
date = 2023-07-12
+++

Például
tudni akarom,
mi jön tőlem,
és mi jön Istentől.
Sokszor nyugtalanít ez, ha megosztanék valamit.
Kitől jön?
Írjam? Ne írjam?

Miért akarom tudni?
Miért akarok ilyen *különbséget* tenni?

Hát mert *elkülönülök*.

Ha nem így volna,
akkor elég lenne csak szólnom.
Vagy éppen hallgatnom.
Akkor mindig Istentől lenne úgy a szó, mint a hallgatás.
De így?
Ezzel a tudni akarással, megkülönböztetni tudással
*fenntartom az elkülönültségemet*.

Ravasz az én.
Mindenhová be tudja csempészni magát.

Csak Isten országába nem.
