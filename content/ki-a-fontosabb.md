+++
title = "Ki a fontosabb?"
date = 2023-11-20T14:46:00
+++

*Ki a fontosabb?*
Tegnap reggel ez a kérdés kezdett el
kihúzni a kísértésből
és visszavinni az imádkozáshoz.

A kísértés pedig a számítógép volt.
Eluralkodott rajtam a visszatérő gondolat,
hogy a munkámhoz készítsek a gépen segédletet,
amelyet a telefonon is lehet majd használni.
Milyen kényelmes lenne!
Micsoda ötletes megoldás!

*Ki … a … fontosabb?!*
Krisztus vagy a számítógép?

Mi a fontosabb:
Krisztus felé fordulni,
ha máshogy nem,
hát gondolatban és imában,
vagy pedig a géppel foglalkozni?

Ki kellett mondanom:
a gép a fontosabb, Uram.
Hiszen az kötötte le a figyelmemet,
noha be sem kapcsoltam.
A gép és a munka.
Azok körül forogtak a gondolataim.
Éreztem a fejemben a súlyukat:
valósággal lehúztak!
Lehúztak olyan dolgokhoz,
amelyek elmúlnak.
Hiszen még a föld és az ég is elmúlnak majd.

Mégis inkább a hiábavalóság foglalkoztat.
Isten országa helyett a világ felé fordulok.
A mennyei kincsek helyett földi kell.
A lélek üdve helyett az elme játéka felé hajlok.

Úgy élek, mint akinek még messze van a halála.
Úgy élek, mint akire sosem jön el az ítélet.
Hagyom,
hogy elaltasson ez az álnyugalom,
ami most még az országban van.

Jézus azt mondja,
keressétek először Istennek az országát.
De én komolytalan vagyok.
Nem veszem komolyan Isten országát.
Sem Krisztust.
Sem az Atyát.
Sem a poklot.
Bolondozok itt.
Úgy fecsérlem az ajándékba kapott időmet,
mintha még nem fecséreltem volna el eleget.

Az a kérdés kezdte
visszafordítani a figyelmemet, a gondolataimat
Krisztus felé.
És az Őhozzá imádkozás mentett meg aznapra a kísértéstől.

* * *

Ha már számítógép…
Iringó a napokban írt arról,
hogy [hogyan akarják számítógépekkel megkötözni a gyerekeket][1].
Saját tapasztalatból tanúsítom,
hogy *a számítógép csapda a lélek számára.*

[1]: https://www.youtube.com/post/UgkxoB3M_DArn-8oGgK2g0Az6w6yn5rIUbaP

Éveken át igyekezetem,
hogy én szabjam meg,
mikor mi fusson a gépemen,
és aprólékosan az elképzeléseim szerint
állítgassak be rajta mindent, de mindent,
miközben a világ afelé tart,
hogy itt is elvegyen az embertől minden irányítást.

Hiába igyekeztem.
Mert a számítógép a Sátán eszköze.
Kezdettől fogva az.
*A számítógép csapda a lélek számára.*
Amíg a világ árjával szemben úszva juszt is vele babrálok,
állítgatom,
addig rá figyelek.
A gépre.
Nagyon hatásosan le tudja kötni az ember figyelmét.
A Sátánnak ennyi bőven elég.
Tudja: aki nem Krisztusra figyel, az az ő zsákmánya.

