+++
title = "Szembesülés"
date = 2023-11-26
+++

Elfordultam az Atyától és Krisztustól azzal,
hogy az értelmemre hallgattam.
Engedetlen lettem, mint Éva és Ádám.
Ellenkeztem.
Önhittségből.
Inkább az értelmemben bíztam, mint a Teremtőben.
Mi ez, ha nem önhittség?
(Talán csakugyan a legelső bűn.)
Kételkedni kezdtem hát.
Kétségekbe estem.
Majd vádló lett belőlem.
És Júdás.

Hát nem úgy lett áruló ő is,
hogy hallgatta Jézust,
de nem hallgatott Rá?
Bizonyára megvoltak a maga elképzelései.
Mindenről.

Ahogyan nekem is.
A gyerekkorból kinőve nagy okoskodó lett belőlem.
Kételkedő.
Mondogalódó.
Elégedetlenkedő.
A világot látva bele tudtam kötni mindenbe.
Bele is kötöttem.
Ha máshogy nem, magamban.
Fölényesen.

Nincsen bennem alázat.
Csak ez a nagy ego van.
Még mindig itt van.
Hogy elrontson mindent.

Nem voltak nekem jók az első hónapok ajándékai?
Szabadság a bujaságtól.
Megértések.
Szembesülések.
Örömök.
Béke.
Különös álmok.
Most ez jobb, amibe jutottam?

Ádám, Éva,
nem volt elég jó az Édenkert?
Most ez itt jobb?

* * *

Köszönöm az Atyának és Krisztusnak a szembesítést!
Köszönöm azt is, hogy szólt hozzám, sükethez, másokon keresztül.
[Attilán][A],
[Marikán][M],
[Leventén][L] keresztül.
De még [Kornélián keresztül is][K] azzal,
amit az ellenkezésről mondott.

[A]: https://kialtoszo.hu/hogy-jottek-ra-hogy-hazudok/
[M]: https://www.youtube.com/post/Ugkx6b_0_84P_zkp809Ubj64cKooNqEwWjax
[L]: https://www.youtube.com/watch?v=jqBpuBJLots
[K]: https://www.youtube.com/watch?v=DyfnFL5Apw0
